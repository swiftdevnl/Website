<!--
meta-title: Een bewogen Swift-maand
meta-description: December brengt enige wijzigingen voor SwiftDev: de website in een nieuw jasje, prominente links naar het Discord-kanaal en de videos, de agenda prijkt bovenaan.
meta-keywords: 
meta-author: Erwin Abrahamse
content-title: Een bewogen Swift-maand
publish-date: 2016-12-04
-->

<h2>Een bewogen Swift-maand</h2>

<p class="breathe"><img src="sinterklaas-kerstman-computer.png" class="img-responsive" alt="Plaatje van sinterklaas en kerstman achter een Apple laptop"></p>

<p>Buiten legt bevroren rijp een witte voile over ons dorp. Paardenvoetjes zorgen voor geroezemoes op straat. Binnen is het behaaglijk, ruikt het naar speculaas en chocolademelk en maakt het zachte, gedecideerde geklik van toetsenborden duidelijk dat de ‘Swift’ in de maand is.</p>

<p>Achter de schermen is er veel en hard gewerkt om juist nu uit te pakken. SwiftDev.nl heeft nieuw gezicht gekregen. Via ons <a target="_blank" href="https://discord.gg/Z9KS9Ha">Discord-kanaal</a> leg je contact met andere leden en stel je concrete vragen over Swift. Je inschrijven voor onze nieuwsbrieven vraagt om je emailadres. In de Agenda staan geplande Zoom-sessies - met de onderwerpen. Mocht je er één gemist hebben, dan ga je naar het <a href="/artikels/videos">archief</a> en download je de sessie(s) om ze op je eigen moment terug te zien. Ga actief met Swift aan de slag, stel vragen, leer steeds weer nieuwe mogelijkheden van onze online meetings.</p>

<p>Lopende samenwerkingsprojecten:</p>

<ul>
	<li>Slimme Willy: app die slimme samenwerking via centrale opslag van data regelt</li>
	<li>HTML in app: gebruik van opgemaakte informatie in eigen app</li>
	<li>Bestaande apps omschrijven naar Swift 3</li>
</ul>

<p>Mocht je zelf ideeën hebben of even de juiste oplossing missen, meld het op Discord. Dan gaan wij er samen zo snel mogelijk mee aan de slag!</p>
