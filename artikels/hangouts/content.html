<!--
meta-title: Hangouts
meta-description: 
meta-keywords: 
meta-author: Erwin Abrahamse
content-title: Hangouts
publish-date: 2016-08-07
-->

<h1>Hangouts</h1>

<p><strong>Voor wie kennis wil maken met Swift, app-ontwikkeling en de leden van SwiftDev.nl komt tweewekelijks naar onze SwiftDev hangout. Tijdens onze hangouts gaan wij samen aan de slag. We wisselen ideeën uit, beantwoorden vragen van en voor onze leden, bespreken onze gezamenlijke projecten én geven uitleg over interessante onderwerpen die ieder lid tot een echte app-ontwikkelaar maakt. En wij weten als geen ander waar het samenbrengen van de juiste mensen uiteindelijk allemaal toe kan leiden. </strong></p>

<p>Het idee achter hangouts is dat onze leden het leuk en leerzaam vinden om elkaar onderling te leren kennen. Daarnaast willen zij meer kennis en ervaring opdoen over de vele mogelijkheden die programmeren in Swift hen te bieden heeft. </p>
 
<p>In een informele sfeer behandelen wij bij voorkeur die onderwerpen die onze leden aandragen vanuit persoonlijke belangstelling of vanwege hun belang voor alle leden van SwiftDev.nl. Onderwerpen die de afgelopen drie hangouts (sinds 20 juli) al aan de orde zijn geweest zijn:</p>

<ul>
<li>Gebruik van Github (basis en gevorderden)</li>
<li>Maken van aansprekende visuele Mock ups</li>
<li>Gezamenlijk stapsgewijs een functionele app bouwen</li>
</ul>

<p>En er staan nog genoeg onderwerpen en ideeën in de startblokken om er samen zinvolle sessies van te maken. De hangouts worden voorlopig iedere woensdag van 20:00 tot 23:00 uur gehouden en zijn voor alle geregistreerde leden toegankelijk.</p>

<p>Voorafgaand aan iedere sessie vind je een agenda op onze homepage, waardoor je direct kunt zien of een onderwerp dat je interesseert in die hangout besproken wordt of al behandeld is. Onze sessies zijn praktisch van aard, hoewel we ook lastige theorie zeker niet schuwen. Wij geven elke sessie uitleg over onderwerpen die je gelijk in de praktijk kunt brengen. Daarnaast maken we voldoende ruimte vrij om tijdens iedere hangout spontane vragen te kunnen stellen en deze goed beantwoord te krijgen, al dan niet met een gerichte demonstratie. Het tonen van eigen apps voor vakkundige ruggenspraak door collega-leden kan je vlot weer op weg helpen of op nieuwe ideeën voor de volgende versie brengen. </p>

<p>Hangouts die daarvoor geschikt zijn, worden op video opgenomen en <a href="../videos">alhier</a> beschikbaar gesteld.</p>

<p>Zie de hangouts als jouw portie mentaal trimmen om je wekelijks in vorm te houden en je creatief kracht en uithoudingsvermogen met elke nieuwe stap verder te vergroten.</p>
