<!--
meta-title: Over SwiftDev
meta-description:
meta-keywords: ios,iphone,swift,apps,nederlands,ontwikkelen
meta-author: Erwin Abrahamse
content-title: Over SwiftDev
publish-date: 2014-07-04
-->

<!-- Met kleine edits van Michiel -->

<h1>Over SwiftDev</h1>

<p>In 2014 introduceerde Apple met <a href="https://en.wikipedia.org/wiki/Swift_(programming_language)" target="_blank">Swift</a> een waardige opvolger voor de
ontwikkeltaal die tot dan toe voor de ontwikkeling van <a href="https://en.wikipedia.org/wiki/IOS" target="_blank">iOS</a> en <a href="https://en.wikipedia.org/wiki/MacOS" target="_blank">macOS</a> apps
werd gebruikt: <a href="https://en.wikipedia.org/wiki/Objective-C" target="_blank">Objective-C</a>. Het Swift team onder leiding van Chris Lattner heeft heel bewust gekozen voor een ontwikkeltaal die
ervaren en beginnende ontwikkelaars dichter bij elkaar kan brengen. De
leercurve voor het ontwikkelen van Swift apps (zowel iOS als macOS) is in
vergelijking tot Objective-C minder steil. Swift verenigt de positieve
aspecten van vele al langer bestaande talen in een platform waar
kwaliteit, snelheid, kracht en veiligheid centraal staan. Met het
initiatief om Swift open-source te maken is een nieuwe weg ingeslagen.
Een aantal grote spelers als IBM, Google en kleinere initiatieven in
Linux hebben al zichtbare initiatieven getoond die de innovatieve kracht
van Swift onderstrepen. Daarbij wordt er vooral ingespeeld op de
wereldwijde behoefte om de ontwikkeling van apps eenvoudiger en -bij
voorkeur- een zinvolle extensie van onze levensstijl te maken.</p>

<p>Nu bijna twee jaar later heeft Swift zich ontwikkeld tot een
groeiende, onder ontwikkelaars wereldwijd zéér populaire programmeertaal
die op meerdere terreinen zijn meerwaarde aantoont. Bij de ontwikkeling
van iOS en macOS apps is het programmeren van code een stuk eenvoudiger
en effectiever geworden. Dit maakt dat de instroom van (aspirant)
ontwikkelaars een sterk stijgende lijn laat zien. Enthousiaste
ontwikkelaars die hun vooral (professionele) kennis en kunde willen
koppelen aan de (nieuwe) mogelijkheden van mobiele apparaten haken nu
aan. Met Swift vergt de ontwikkeling van doelgerichte apps minder grote
investeringen, zeker wanneer deze apps in de nabije toekomst ook op
meerdere platformen kunnen worden uitgerold.</p>

<p class="center"><img src="timeline.png" alt="Swift timeline"></p>

<p><strong>Swift combineert snelle ontwikkel-cyclus met groeiende populariteit onder professionele ontwikkelaars</strong></p>

<p>Na de introductie van Swift zag vrij snel versie 1.2 het levenslicht.
Tijdens de WWDC van 2015 werd Swift 2.0 aangekondigd. Deze werd in
oktober 2015 effectief ingevoerd. Op 3 december 2015 was de open source
versie van Swift een feit. Nu werken Swift ontwikkelaars op alle
platformen met versie 2.2. Het is te verwachten dat Swift 3.0 tijdens de
Apple WWDC 2016 wordt aangekondigd. Achter de schermen zien we tijdens
het programmeren in Swift 2.2 al meerdere wijzigingen die in versie 3.0
gemeengoed zullen worden. De verwachting is dat Swift 3.0 vanaf het
najaar van 2016 zal worden ingevoerd. In twee jaar hebben we een enorme
groei in de ontwikkeling van Swift kunnen ervaren, niet in de laatste
plaats door de ambities en doortastendheid van het Swift ontwikkelteam
en alle actieve ontwikkelaars die Swift vanaf het begin al een warm hart
toedragen.</p>



<h2>SwiftDev's missie</h2>

<p class="center"><img src="missie.png" alt="Missie"></p>



<h2>Visie achter SwiftDev.nl</h2>

<p>De snelle opkomst van Swift als vernieuwende (open-source)
ontwikkeltaal zorgt voor een groeiende behoefte aan het verkrijgen en
uitwisselen van kennis en ervaring op het gebied van Swift
ontwikkelvaardigheden. Ook neemt de behoefte aan ‘native’ apps voor
mobiele en desktop-, server- en web-toepassingen enorm toe. De uit
kennisnood geboren mengvormen blijken in de praktijk maar al te vaak hun
beoogde doel te missen. Met de WWDC 2016 voor de deur zullen nieuwe
mogelijkheden voor het gebruik van Swift op alle beschikbare platformen
aan de orde komen. Dit zal het met Swift ontwikkelen van
platform-specifieke apps een volgende, inspirerende impuls geven.
SwiftDev.nl gaat actieve app-ontwikkelaars alle mogelijkheden
bieden hun 'droom' te verwezenlijken.</p>

<p class="center"><img src="visie.png" alt="Visie"></p>



<h2>SwiftDev's waarde</h2>

<p class="center"><img src="waarde.png" alt="Waarde"></p>

<p><strong>SwiftDev.nl: dé Nederlandstalige Swift gemeenschap als kenniscentrum</strong></p>

<p>De geboorte van SwiftDev.nl is het gevolg van een spontaan, maar
uiterst serieus initiatief. Omdat onze initiatiefnemers van mening zijn
dat actieve kennisdeling en het uitwisselen van ideeën en oplossingen
bij alle deelnemers een groeiend potentieel zal aanboren. Met
SwiftDev.nl willen wij een vruchtbare basis leggen voor een organische
gemeenschap van beginnende, gevorderde en ervaren ontwikkelaars die hun
kennis en vaardigheden onderling actief willen uitbouwen. We willen
vooral een open gemeenschap zijn waarin iedereen zich op zijn eigen
niveau thuis kan voelen. Wij kiezen bewust voor ‘eenheid in
verscheidenheid’. We willen iedereen optimaal laten profiteren van de
groeiende uitwisseling van kennis en ervaring van de deelnemende leden.
Met als grootste voordeel: alles in de Nederlandse taal.</p>

<p>Door de enorme diversiteit aan mogelijkheden en ondersteunde
platformen is er voor eenieder wat van zijn/haar gading te vinden. Wij
staan open voor initiatieven waarin leden in kleinere subgroepen
specifieke toepassingen ontwikkelen voor specifieke vakgebieden en voor
speciale doelgroepen. </p>

<p>Daarbij hebben wij een transparante structuur neergezet, waarin jij
ieders ervaring als inspiratiebron voor jouw eigen ontwikkeling gaat
inzetten. Wij zijn ervan overtuigd dat deze open houding ieder
individueel initiatief op SwiftDev.nl en daarbuiten ten goede komt. Het
is onze intentie om een waardevolle gemeenschappelijke kennisbron voor
Swift en app-ontwikkeling in de Nederlandse taal samen te brengen. Met
als uiteindelijk doel dat alle leden met heel veel plezier vorderingen
maken in wat zij, individueel of als groep, doen.</p>

<p>Toen wij, twee maanden geleden <em>[lente 2016, ed.]</em>, aan dit initiatief begonnen, konden
ook wij niet in een glazen bol kijken. Immers, de uiteindelijke waarde
van SwiftDev.nl zal afhangen van onze gemeenschappelijke inzet om de
kwaliteit en saamhorigheid in alles wat we (zullen) doen te vergroten.
Het is vooral de bedoeling dat ieder lid steeds meer plezier gaat
beleven aan de door iedereen gedeelde kennis. Dit kunnen vragen zijn
over Swift code, maar ook gaan over aspecten van app-ontwikkeling in de
vorm van UI ontwerp, koppelingen met databases, etc. Je kunt ook
vertellen over apps die nu al ontwikkeld worden of jouw ervaring delen
over hoe je het effectiefst inspeelt op de behoeften van (potentiële)
gebruikers. We doen dit omdat het zinvolle onderwerpen zijn waar veel
ontwikkelaars regelmatig mee worstelen.</p>



<h2>Jouw keuze voor Swift</h2>

<p>De voordelen van het ontwikkelen van software met Swift als
programmeertaal zijn legio. Het is een moderne taal die meegroeit met de
meest innovatieve ontwikkelingen in de markt. Je bent een ‘vroege
vogel’, waardoor je een voorsprong hebt op anderen die zich pas later
aansluiten. Swift ontwikkelaars kunnen hun opgedane ervaring in de
nabije toekomst op meerdere terreinen gaan inzetten. Je leert de taal
vanuit meerdere invalshoeken bekijken en toepassen waardoor het nooit
saai hoeft te worden. Je kunt je aansluiten bij andere gelijkgestemden
om een daadwerkelijke bijdrage te leveren aan een teamprestatie. Je kunt
je carrière een andere wending geven of juist gaan doen wat je altijd
al wilde: een zinvolle bijdrage aan jezelf of via apps aan anderen
geven. Mensen zijn van nature briljant. Er moet alleen op de juiste
manier aan hun kennis en vaardigheden geslepen worden om dat (voor
jezelf én anderen) zichtbaar te maken.</p>

<p class="center"><img src="kieva.png" alt="Kieva"></p>



<h2>Veranderende wereld biedt volop kansen voor Swift ontwikkelaars</h2>

<p>In het afgelopen decennium hebben we ervaren dat onze manier van
samenleven enorm is veranderd. Het gebruik van mobiele apparaten,
internet en het uitwisselen van allerhande informatie vormt een
essentieel deel van onze hedendaagse werkelijkheid. Daarmee wordt
het ontwikkelen van innovatieve én effectief ondersteuning gevende apps
die voor hun gebruikers ‘het verschil’ maken steeds belangrijker. Apps
ontwikkelen is een inspirerend creatief proces waarin de waarde zit in
alle mensen die bij dat proces betrokken zijn. </p>

<p>Wij hebben bij het ontstaan van SwiftDev.nl aan den lijve ondervonden
dat er heel veel mensen met de allerbeste intenties zijn die hun ‘droom
voor het bouwen van een app’ hebben moeten laten varen omdat ze zich
onvoldoende kunnen ontwikkelen tot succesvolle app-ontwikkelaars. Vreemd
genoeg is de oorzaak van hun afhaken nooit hun persoonlijke inzet,
tekort aan intelligentie en doorzettingsvermogen. De meest voorkomende
reden waarom zij hun handdoek in de ring gooien is omdat zij onvoldoende
vooruitgang en ondersteuning ervaren. Hun nog te gebrekkige kennis
zorgt ervoor dat ze steeds weer hetzelfde wiel proberen uit te vinden.
Omdat wat zij doen hen steeds maar niet verder helpt. Hiervoor is een
mooie uitdrukking: “Wie altijd doet wat hij/zij altijd heeft gedaan, zal
altijd krijgen wat hij/zij altijd gehad heeft!”. Wie blijvende
vooruitgang wil boeken, zal zich bewust moeten zijn van jouw eigen
aandeel in jouw eigen ontwikkeling. Een juiste mate van daadkracht,
heldere doelen en open staan voor samenwerking met jezelf én anderen
blijkt je eigen ontwikkeling en het bereiken van ieders doelen enorm te
beïnvloeden.</p>

<p class="center"><img src="kansen.png" alt="Kansen"></p>

<p>Misschien herken je je in de volgende situatie: je staat in een
enorme bibliotheek en zoekt een boek wat jouw leven kan verrijken. Als
je helemaal alleen zoekt, ben je snel de kluts kwijt. Een medewerker van
de bibliotheek vragen kan je op weg helpen, veronderstelt dat je hem of
haar goed kunt uitleggen wat je exact zoekt. Weet je niet waar je nu
moet beginnen, dan kan jouw deelname aan SwiftDev.nl je op weg helpen.
Door alle kennis en kunde over Swift en het ontwikkelen van apps voor
meerdere platformen openbaar toegankelijk te maken, sta je er niet meer
alleen voor. Je kunt te rade gaan bij anderen die jouw ‘weg’ uit eigen
ervaring al kennen en je een weg kunnen wijzen die je daar brengt waar
je wilt zijn: het met toenemend plezier aan het ontwikkelen van je
(eigen) app werken. Want zelfstandig of met anderen succesvol een app
ontwikkelen geeft ontzettend veel voldoening. Naarmate je zelf
deskundiger wordt kun jij weer anderen helpen. Zo kan iedereen op zijn
eigen manier, in zijn eigen tempo en eigen leerstijl tot het gewenste
resultaat komen. Met SwiftDev.nl kun je altijd terugvallen op
oplossingen die anderen al voor jouw ‘problemen’ bedacht hebben, hulp
vragen als je even vastloopt, een buddy vinden waarmee je kunt sparren
en zo elkaar verder kunt helpen, elkaar virtueel ontmoeten via Zoom,
Skype of TeamViewer. Op deze manier ‘samen-werken’ is niet alleen leuk
en leerzaam, maar kan je in korte tijd ook door het eerder genoemde voor
jezelf gecreëerde mijnenveld (“alles zelf doen”) heen loodsen.</p>

<p>Binnen SwiftDev.nl willen wij beginnende, gevorderde en ervaren Swift
ontwikkelaars met elkaar verbinden, zodat zij er -als lid- nooit en te
nimmer meer alleen voor staan. Onze voertaal is, behoudens de Swift
code, Nederlands. Dit is een bewuste keuze, omdat we gemerkt hebben dat
niet iedereen de Engelse taal voldoende machtig is om de soms zeer
complexe onderliggende concepten te begrijpen. Het op SwiftDev.nl
samenbrengen van enthousiaste en leergierige ontwikkelaars bundelt de
creatieve kracht die we vanaf nu samen (gaan) ontwikkelen. Je zult
merken dat het delen van (nog niet) effectief werkende code én ieders
kennis en kunde op het gebied van app-ontwikkeling voor alle leden van
onschatbare waarde is. Ook bij het ontwikkelen met Swift geldt: oefening
baart kunst. In het bijzijn en met hulp van ervaringsdeskundigen kom je
altijd waar je moet zijn.</p>



<h2>Wat zijn jouw vooruitzichten bij deelname aan SwiftDevNL?</h2>

<p>De markt voor apps is in de afgelopen jaren steeds meer volwassen
geworden. Eerlijkheid gebiedt wel te zeggen dat, ondanks de gevestigde
publieke opinie, het niet allemaal goud is dat overal ‘blinkt’.
Ontwikkelaars zijn veelal hardwerkende mensen met een heldere passie.
Soms ligt die passie bij het ontwikkelen zelf, maar veel vaker wil men
zelf verworven kennis en kunde via apps aan anderen beschikbaar maken.
Vooral in de zakelijke markt is er veel behoefte aan deskundige
ontwikkelaars die innovatieve verbeteringsslagen teweeg kunnen brengen.
Het feit dat Swift een open-source ontwikkeltaal is maakt dat je jouw
inspanningen op meerdere platformen kunt inzetten.</p>

<p class="center"><img src="develop.png" alt="Development process"></p>

<p>Ook in de app economie gelden de traditionele wetten van vraag en
aanbod. Ofschoon er meerdere kanalen zijn om je apps onder de aandacht
te brengen én te verkopen, moet je wel gedegen inzicht hebben in de
behoeften van je gebruikers. De werking en kwaliteit van jouw apps kan
voor hen het verschil maken. Zinvolle, duurzaam gebruikte apps
ontketenen bij vele ontwikkelaars de enorme inspiratie om het verschil
te maken. Tevreden gebruikers zijn uiteindelijk je beste “proeve van
kunnen”, die bij betaalde apps voor jou ook de kassa laten
rinkelen.</p>

<p>Voordat jij je app(s) via de verschillende App Stores, via je eigen
websites kunt verkopen of voor intern gebruik kunt inzetten is er veel
denk-, codeer- en testwerk te verrichten. Mocht het even tegen zitten
dan kunnen je vrienden van SwiftDev.nl je net dat zetje in de goede
richting geven dat je op dat moment mentaal, emotioneel of fysiek nodig
hebt.</p>



<h2>Wat gaat jouw deelname aan SwiftDev.NL je persoonlijk opleveren?</h2>

<p>Potentiële opdrachtgevers willen vooral contact leggen met
ontwikkelaars die hun eigen én andermans ideeën in effectief werkzame
apps kunnen omzetten. SwiftDev.nl is in die zin een kweekvijver voor
app-ontwikkelaars die zichzelf echt willen ontwikkelen. De ervaring
leert dat het ontwikkelen en onderhouden van apps vele malen lastiger is
dan het in de lucht brengen en houden van een website of serverpark.
Kennis van zaken en ervaring in het effectief ontwikkelen (ontwerpen én
programmeren) van apps, maken daar het beslissende verschil.</p>

<p class="center"><img src="bullseye.png" alt="Bullseye"></p>

<p>Als je overweegt om app-ontwikkelaar te worden, moet jij je zeer
zeker niet blindstaren op de uitzonderlijke internationale successen van
Angry Birds en anderen die (nog steeds) met grote krantenkoppen de
media sieren. Goede en succesvolle ontwikkelaars verkiezen slimmer
(samen)werken boven harder werken. De magie zit misschien wel in “meer
in minder” waarbij jouw apps vooral excelleren in eenvoud. Het plezier
van het samen iets goeds maken is in ons geval goud waard.</p>



<h2>Voor welke uitdaging gaan wij samen?</h2>

<p>Goede apps bouwen vereist gedegen kennis vanuit het perspectief van
gebruikers en/of opdrachtgevers. App-ontwikkelaars fungeren als
bruggenbouwers die beide werelden via apps met elkaar verbinden. Daarom
zullen wij, als programmeurs én ontwerpers, steeds over voldoende
(diepgaande) kennis en actueel vakmanschap moeten beschikken om juist
die apps te kunnen maken die voor iedereen het verschil maken. En, al
doende leert men. Door opgedane kennis en ervaring met elkaar uit te
wisselen vergroot jij niet alleen jouw kansen om steevast te groeien.
Omdat deze app-markt volop in beweging is en goede Swift ontwikkelaars
relatief schaars zijn, is er volop potentieel voor waardevolle groei.
Nederlandse app-ontwikkelaars hebben in Europa in vele jaren een goede
naam en reputatie opgebouwd. Adel verplicht in dit geval. Het is dus
essentieel om deze positie in ieder geval te behouden en waar mogelijk
gezamenlijk verder uit te bouwen.</p>

<p class="center"><img src="sleutel.png" alt="Sleutel tot success"></p>

<p>Ook in deze markt geldt: “Wie het kleine niet eert, is het grote niet
weert.”. De kwaliteit van apps is onlosmakelijk verbonden met onze
betrokkenheid. Het gegeven dat een app eerst gekocht en daarna vooral
veel gebruikt moet worden zijn essentieel voor ieder persoonlijk en
zakelijk succes. App-ontwikkelaars moeten zich realiseren dat je zo goed
bent als je laatste app. Deze markt vereist dat je voortdurend alert
bent op de laatste ontwikkelingen in de markten waarin jij actief bent.
Dat je vernieuwingen en verbeteringen in Swift en de platformen (iOS,
macOS, watchOS, tvOS, Android, servers, Linux) waarvoor jij ontwikkelt
op de voet volgt. </p>

<p>Omdat er veel van jou als ontwikkelaar wordt gevraagd kan het een
geruststellend idee zijn te weten dat jij met SwiftDev.nl beschikt over
een vangnet met allerlei meer én anders ervaren collega’s. Zij zijn zelf
actief als ontwikkelaar en zullen jou -wanneer jij dat nodig hebt- met
raad en daad willen bijstaan. De kracht van SwiftDev.nl zal zich
openbaren in de actieve wederkerigheid van onze leden. Vooral door het
feit dat Swift binnen afzienbare tijd als ontwikkeltaal op vele
platformen actief is, ontstaat er een groeiende vraag naar Swift
ontwikkelaars. Wij willen iedereen zo veel mogelijk kansen bieden een
zinvolle bijdrage te leveren aan onze wederzijdse persoonlijke
groei. Wij zien je graag veelvuldig terug met vragen en antwoorden
voor jouw eerste tot en met jouw (of jullie) x-ste app.</p>

<p>Ben jij nieuwsgierig geworden naar de deskundigheid en het plezier
dat wij met elkaar binnen SwiftDev.nl samenbrengen, lees dan verder
op deze website of neem een kijkje op ons <a href="https://discord.gg/Z9KS9Ha" target="_blank">chatkanaal</a>.

<p class="center breathe"><a target="_blank" class="btn btn-success" href="https://discord.gg/Z9KS9Ha">Ja, ik doe actief mee!</a></p>

<!--
De Etalage geeft geïnteresseerden en app-ontwikkelaars een "kijkje in de keuken" van apps die leden van SwiftDev.nl zelf of met elkaar hebben ontwikkeld. Sommige vind je terug in de App Store. Andere apps worden intern door en voor bedrijven ontwikkeld. Deze zijn voor niet-gebruikers normaal gesproken onzichtbaar.

Alle apps worden vanuit drie gezichtspunten -idee, uitvoering, resultaat- belicht. Het is onze bedoeling dat onze bestaande en toekomstige leden (laten) zien wat zij zelfstandig of als 'samenwerkend team' hebben bereikt.
-->

