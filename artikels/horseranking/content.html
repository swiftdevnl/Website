<!--
meta-title:
meta-description:
meta-keywords:
meta-author: Erwin Abrahamse
content-title: Horse Ranking van Michel Kapelle
publish-date:
-->

<h1>Horse Ranking van Michel Kapelle</h1>

<img src="screenshot.png" class="img-responsive" alt="Screenshot van Horse Ranking">

<p><strong>Als allereerste bijdrage aan onze Etalage stellen wij de app Horse Ranking (iOS/watchOS) van Michel Kapelle voor. Heb jij iets met paardensport én wil je altijd direct op de hoogte zijn en blijven van de rangschikking in verschillende categorieën, dan is deze app voor jou extra interessant. We laten de maker, Michel Kapelle, zelf aan het woord.</strong></p>
 
<h2>Het idee?</strong></h2>

<p>Mijn verloofde is helemaal wild van paarden en paardensport. Zo nu en dan ga ik met haar mee naar paardensportevenementen. Als ik dan, voordat Horse Ranking, bestond, snel (online) de rangschikking van de top-10 in de discipline Dressuur wilde bekijken werd ik daar niet blij van. Om informatie op te vragen waren er een aantal websites die log en traag reageerden en niet goed op mijn iPhone schaalden. Ergernis alom!</p>

<p>Kortom, even snel een lijstje opzoeken zat er voor mij niet tussen. En websites of andere services die je op de hoogte houden van wijzigingen binnen zo'n top 10 waren al helemaal ver te zoeken. Toen dacht ik bij mezelf, dát moet sneller, beter én gebruikersvriendelijker kunnen! Naar mijn idee zijn de beste apps diegene die een probleem oplossen door gebruikers sneller en effectief te helpen. Kortom, het basisidee voor Horse Ranking was geboren.</p>

<h2>De uitvoering?</strong></h2>

<p>Ik had voor Horse Ranking slechts 1 simpel appje uitgebracht. Echt veel relevante ervaring had ik nog niet op zak. Toen heb ik het idee opgesplitst. Deze apps voor iPhone en Apple Watch bouwde ik in Swift voor iOS. De pushberichten op de Apple Watch zijn gekoppeld aan de iPhone en vergden geen programmacode Het was me al snel duidelijk dat ik de benodigde data vanuit een database binnen deze apps moest gaan presenteren. Voor mij was de grootste uitdaging gebruikers met push-notificaties op de hoogte houden van de laatste wijzigingen binnen diverse disciplines in de paardensport. Wat mij echt cool leek: gebruikers door middel van pushberichten als "Hans Peter Minderhoud stijgt naar 4e plek in wereldranglijst Dressuur!” van zinvolle, actuele informatie en dynamische ranglijsten voorzien.</p>

<p>Ik had nog niet eerder in iOS met pushnotificaties gewerkt. Ik moet toegeven dat ik hier de meeste tijd aan kwijt ben geweest. Niet alleen was het principe voor mij geheel nieuw, maar het viel ook niet mee om een keuze te maken tussen de verschillende opties. Je kunt namelijk online allerlei services gebruiken (b.v. van Amazon), maar ik heb uiteindelijk besloten om met PHP een eigen backend (de informatiebron) te maken. Hiervoor gebruik ik een Raspberry Pi met daarop PHP, gekoppeld aan een MySQL database die de app doorlopend van de meest recente gegevens voorziet. </p>

<p>Ik heb met veel plezier aan deze app gewerkt. Om mijn passie dicht bij huis te houden heb ik een foto van ons eigen paard in het app icoon verwerkt. Immers, wie kan er nou zeggen dat zijn eigen paard in de Appstore staat, geweldig toch?</p>

<p>Wat ik een volgende keer anders zou doen? Iets meer aandacht besteden aan de tekst en screenshots in de Appstore. Deze ga ik bij de volgende versie direct aanpassen. Hoogstwaarschijnlijk ga ik de app nog verder uitbreiden. Wat ik ga veranderen, weet ik nu nog niet. Ik kies er bewust voor de app vooral doeltreffend te houden. Horse Ranking in de AppStore is een mooi eerste begin. Een valkuil voor veel ontwikkelaars is dat men blijft sleutelen, tot de app in hun ogen perfect is. In mijn ogen is het verstandiger om klein te beginnen. Als de app een succes is kun je deze gericht verder uitbreiden. Wat in mijn geval wijsheid is? De tijd zal het leren…</p>

<h2>Het resultaat?</h2>

<p>Horse Ranking App laat je supersnel in één oogopslag zien wat de huidige top 10 is voor de paardensportdisciplines Dressuur, Jumping en Eventing. Daarnaast krijg je bij belangrijke ontwikkelingen of wijzigingen in de rangschikking een pushbericht op je iPhone en/of Apple Watch! Ik zal binnenkort een eigen website moeten opzetten waar ik in de AppStore naar kan verwijzen. Zo kan ik mijn gebruikers ondersteunen en kom ik hun wensen voor verdere verbeteringen te weten. Tot die tijd vind je alle informatie over Horse Ranking op <a href="http://tinyurl.com/horse-ranking-app" target="_blank">http://tinyurl.com/horse-ranking-app</a>. Horse Ranking is verkrijgbaar in de AppStore.</p>
