<!--
meta-title: Jouw ideeën vertalen naar werkzame apps
meta-description: 
meta-keywords: 
meta-author: Erwin Abrahamse
content-title: Jouw ideeën vertalen naar werkzame apps
publish-date: 2016-04-20
-->

<h1>Jouw ideeën vertalen naar werkzame apps</h1>
    
<p><img src="idee-naar-app.png" class="img-responsive" alt="Illustratie van idee naar app"></p>

<p><strong>Traditioneel zet de WWDC een enorme vloedgolf aan geïnspireerde en ambitieuze mensen in beweging. Diegenen die de WWDC Keynote, de State of the Union en de WWDC videosessies bekijken komen ieder jaar weer op ontelbare nieuwe ideeën. Of bedenken vernieuwende oplossingen voor bestaande ideeën, producten en diensten. Deze tendens zal dit jaar niet anders zijn. Leergierige app-ontwikkelaars staan nu in de startblokken!</strong></p>
 
<p>Waaraan is dat enthousiasme af te leiden? Het aantal zoekopdrachten in de zoekmachine van Google met de woorden WWDC en Swift groeit vooral na de WWDC exponentieel en berichten op sociale media sites met #WWDC en #Swift zijn voor langere tijd trending topics. Deze zoekopdrachten en berichten worden geplaatst door mensen met frisse ideeën of gedachten die de moeite waard zijn om eens serieus te onderzoeken. Wanneer er bij jou zo'n lichtje is gaan branden omdat je nu dé oplossing voor een soms al jarenlang gekoesterd idee ziet, ga ermee aan de slag of deel je AppIdee of gedachtengang in ieder geval met ons. </p>

<p>Goede ideeën hebben vele vaders en moeders en komen pas echt tot leven wanneer ze daadwerkelijk gerealiseerd worden. Heb jij een concreet idee dat dringend op uitvoering wacht, maar zelf niet in de verste verte de ambitie hebt om Swift app-ontwikkelaar te worden? Laat jouw ideeën dan niet verloren gaan. Misschien kunnen wij -leden van SwiftDev.nl- jouw ideeën met één of meerdere van onze leden realiseren. Want eerlijk is eerlijk: veel ontwikkelaars zijn briljant in het vinden van de juiste programmacode, en ontwerpers kunnen een app echt tot leven wekken. Maar deze essentiële kwaliteiten komen het best tot hun recht als ze gevoed worden door waardevolle ideeën of inspirerende gedachten.</p>

<p>Onderlinge samenwerking doet in dit soort gevallen alle partijen goed. Daarom nodigen wij iedereen die een concreet idee heeft of een bestaande gedachtengang wil toetsen, van harte uit zich te melden. Het zou eeuwig zonde zijn om zinvolle toepassingen in de la te laten liggen of anderszins verloren te laten gaan. Voor SwiftDev.nl-leden met briljante eigen ideeën en ontwikkelvaardigheden geldt dat ze hiermee zelf aan de slag kunnen. Voor hun vragen en morele ondersteuning kunnen ze vanzelfsprekend op alle leden van SwiftDev.nl terugvallen.</p>

<p>Mocht je al wel geïnspireerd zijn, maar je ideeën blijven ergens steken. Dan zijn deze presentaties <a href="http://www.ted.com/playlists/20/where_do_ideas_come_from?utm_source=tedcomshare&amp;utm_medium=email&amp;utm_campaign=tedspread" target="_blank">“Waar komen ideeën vandaan?”</a> een inspirerende aanrader.</p>

<p>Heb jij een AppIdee én de ambitie om app-ontwikkelaar te worden? Bezoek dan vandaag nog ons chatkanaal, of abonneer je op de nieuwsbrief. Mocht jij aan de hand van het voorgaande op het idee gekomen zijn dat het jouw beste idee is, jouw ideeën met anderen te delen? Dan is je bijdrage ook welkom!</p>
