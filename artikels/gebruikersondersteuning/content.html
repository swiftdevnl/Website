<!--
meta-title: Ondersteunen van app-gebruikers
meta-description: 
meta-keywords: 
meta-author: Erwin Abrahamse
content-title: Ondersteunen van app-gebruikers
publish-date: 2016-05-14
-->

<h1>Ondersteunen van app-gebruikers</h1>

<img src="support.png" class="img-responsive" alt="Van support naar support community">

<p><strong>Op een dag is het zover. Je app is klaar voor de eerste echte (betalende) gebruiker. Je hebt alle benodigde formaliteiten uitgevoerd om jouw app glansrijk door het toetsingsproces van de AppStore te krijgen. Je hebt heel veel aandacht besteed aan je productpagina, zoektermen, juiste categorie, koppeling met je eigen website, etc. Dan is het afwachten geblazen of jouw app in de AppStore verschijnt. Is je app door, dan levert actieve gebruikersondersteuning je heel veel voordeel op.</strong></p>
 
<p>En dan: Ta, Ta. "Hallo Wereld". Jouw app prijkt in de AppStore. Jouw app kan gekocht worden. Je hoopt natuurlijk dat mensen die jouw app kopen daarna super tevreden zijn. En dat zij jouw app ook positief (met 5 sterren?) op de productpagina gaan beoordelen. <br /><br />Want hoe weet jij anders hoe tevreden zij na aankoop als gebruiker eigenlijk zijn? Is het aantal keren dat jouw app is binnengehaald voor jou bepalend? Of is het je meer waard dat iedere gebruiker van jouw app optimaal tevreden is? Dit leidt tot die andere essentiële vraag: "Ziet hij/zij tijdens het gebruik nog ruimte voor verbeteringen? Allemaal vragen waar heel veel ontwikkelaars, nadat hun apps in de AppStore staan, bijna dagelijks mee worstelen.</p>

<p>Je kunt dit zelf oplossen door tijdens het bouwen van jouw app een action sheet toe te voegen waar actieve gebruikers na x maal gebruik een facultatief beoordelingsmoment krijgen aangeboden. Je laat hen de keuze of ze daaraan deelnemen. Je kunt zo verbinding maken met een beoordelingsformulier op je eigen website of doorlinken naar de productpagina in de AppStore. Op je eigen website kun je de aandacht van gebruikers prikkelen door wetenswaardige informatie, handleidingen, gebruikersvideo's over jouw app te plaatsen. Of je kunt je toekomstplannen als ontwikkelaar -als vooraankondiging- bekend maken.</p>

<p><strong>Boerenslimheid werkt!</strong></p>

<p>Een zéér succesvol team van ontwikkelaars die dit slim heeft opgelost zijn van het Engelse bedrijf Serif. Zij begonnen in 2014 met het uitbrengen van Mac OS X producten onder de vlag van Affinity. Inmiddels hebben Affinity Designer en Affinity Photo in 2015 respectievelijk een Apple Design Award en een Best App in 2015 Award ontvangen. Hun strategie was duidelijk. Zij wilden vanaf het begin zo snel mogelijk met zo veel mogelijk gebruikers in contact komen en hún ervaringen uit eerste hand vernemen. Met het forum dat zij aan hun website gekoppeld hebben staan zijn voortdurend in contact met hun actiefste én meest kritische gebruikers. Dit levert hen al twee jaar dagelijks talloze suggesties voor kleine en grote verbeteringen op. </p>

<p>Ook de hoofdontwikkelaars van Affinity Photo en Affinity Designer, Andy en Matt, zijn zelf erg actief op het forum om zo hun gebruikers op allerlei terreinen te informeren. Op dit moment heeft het forum ca. 3.000 actieve leden. Zij posten regelmatig hun bevindingen en werk wat ze met de Affinity producten gemaakt hebben.</p>

<p>Wij van SwiftDev.nl kunnen ons levendig voorstellen dat Andy, Matt en al hun andere collega’s hier erg veel positieve energie uit putten. Door gebruikers actief te betrekken kunnen ontwikkelaars ervaren hoe zij met veel plezier, aandacht en toewijding hun producten verder kunnen ontwikkelen. Deze virtuele samenwerking legt hun gebruikers, henzelf en hun bedrijf Serif geen windeieren.</p>

<p>Kijk “ter lering en de vermaeck” op <a href="https://affinity.serif.com/forum/" target="_blank">https://affinity.serif.com/forum</a>, meld je aan en kijk je ogen uit om er vervolgens je voordeel mee te doen.</p>


